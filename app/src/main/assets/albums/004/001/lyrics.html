<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../style/style.css">
</head>
<body>
	<h2>ಶ್ರೀ ಶಂಕರಾಚಾರ್ಯ ಸುಪ್ರಭಾತಮ್</h2>
	<div>
		<p>
			ಅಜ್ಞಾನಧ್ವಾಂತ ಸೂರ್ಯಾಭಾಂ ಶಾರದಾ ರೂಪಿಣೀಂ ಶುಭಾಮ್ <br/>
			ಜ್ಞಾನಪ್ರದಾಂ ಸ್ಮರಾಮ್ಯಂಬಾಂ ಸರ್ವಶಕ್ತಿಮಯೀಂ ಸದಾ ॥ ೧ ॥
		</p>
	</div>
	<div>
		<p>
			ಆಚಾರ್ಯವರ್ಯ ಕರುಣಾಮಯ ಮೋಕ್ಷದಾಯಿನ್<br/>
			ಅಜ್ಞಾನಜಾಡ್ಯ ತಿಮಿರಾಪಹ ದಿವ್ಯಗಾತ್ರ<br/>
			ಪ್ರಾರಬ್ಧಕರ್ಮಸುವಿಮೋಚನ ಜ್ಞಾನರಾಶೇ <br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೨ ॥
		</p>
	</div>
	<div>
		<p>
			ಸರ್ವಾರ್ಥಸಾಧಕ, ಸದಾಶಿವ ಶಾಂತಮೂರ್ತೇ<br/>
			ತೇಜೋಮಯಾರ್ತಿಹರ ತಾತ್ವಿಕ ಮಾರ್ಗದರ್ಶಿನ್<br/>
			ಪೀಯೂಷವರ್ಷಿ ಪರಿಪೂರ್ಣಮುಖೇಂದುಬಿಂಬ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೩ ॥
		</p>
	</div>
	<div>
		<p>
			ದಾರಿದ್ರ್ಯನಾಶನ ದಯಾಮಯ ದೀನಬಂಧೋ<br/>
			ಧರ್ಮಸ್ವರೂಪ ಧೃತಷಣ್ಮತ ಧರ್ಮ ಸಂಸ್ಥ<br/>
			ಶ್ರೀ ಭಾರತೀ ವಿಜಯ ಲಬ್ಧಯಶೋ ವಿಶಾಲ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೪ ॥
		</p>
	</div>
	<div>
		<p>
			ಶ್ರೀ ವ್ಯಾಸನಿರ್ಮಿತ ಮಹೋಜ್ವಲ ಸೂತ್ರಭಾಷ್ಯ<br/>
			ನಿರ್ಮಾಣ ಸಂಗತಿ ಧುರೀಣ ಲಸತ್ಪ್ರಭಾವ<br/>
			ಜ್ಞಾನಪ್ರದಾನ ಚಣಪಾದಪಯೋಜಯುಗ್ಮ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೫ ॥
		</p>
	</div>
	<div>
		<p>
			ಆಜ್ಞಾವಶಂವದ ರಮಾ ಕರುಣಾಕಟಾಕ್ಷ<br/>
			ಭೂಮಾಪ್ರದಾನ ಗುಣಸಿದ್ಧ ಗುರುಸ್ವಭಾವ<br/>
			ಆರ್ಯಾಂಬಿಕಾತನಯ ಬಂಧವಿಮೋಚಕಸ್ಯ <br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೬ ॥
		</p>
	</div>
	<div>
		<p>
			ಜನ್ಮಾದಿ ದುಃಖ ವಿನಿವಾರಣ ಭಕ್ತಪೋಷ<br/>
			ದೇಹಾತ್ಮಧೀ ಭ್ರಮನಿವಾರಕ ಜ್ಯೋತಿರೂಪ<br/>
			ಶ್ರೀ ಕಾಲಟೀ ಜನನ ಶಿಷ್ಯ ಹೃದಬ್ಜವಾಸ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೭ ॥
		</p>
	</div>
	<div>
		<p>
			ಬ್ರಹ್ಮಣ್ಯದೇವ ತವಶಾಂತ ಮುಖಾರವಿಂದ<br/>
			ಸನ್ದರ್ಶನೇನ ಕಲುಷಾऽನಭಿಭೂತ ಚಿತ್ತಾಃ<br/>
			ಸಚ್ಚಿತ್ತಯೋಗಮುಪಯಾಂತಿನರಾಃ ಕ್ಷಣೇನ<br/>
			ತ್ವದ್ದರ್ಶನಂ ಸುಕೃತಿನಾಂ ಖಲು ಜಾಯತೇಹಿ ॥ ೮ ॥ 
		</p>
	</div>
	<div>
		<p>
			ಧೀ ಲಕ್ಷ್ಯಯುಕ್ತ ಬುಧಸೇವಿನ ಭಾವಗಮ್ಯ<br/>
			ವೈರಾಗ್ಯ ಭಾಗ್ಯ ವರದಾಭಯ ಪಾಣಿಪದ್ಮ<br/>
			ಸರ್ವಜ್ಞ ಪೀಠಸಮಧಿಷ್ಠತ ಪಾದಪದ್ಮ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೯ ॥
		</p>
	</div>
	<div>
		<p>
			ಶ್ರೀ ದಕ್ಷಿಣಾಭಿಮುಖದೇವ ಮಹೇಶ ಶಂಭೋ<br/> 
			ವಿಶ್ವಾರ್ತಿಭಂಜನ ವಿವೇಕಿ ಜನಾಳಿವಂದ್ಯ<br/>
			ಬ್ರಹ್ಮಾದಿ ದೇವಗಣಮಾನಿತ ಮಂತ್ರಶಕ್ತೇ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೧೦ ॥ 
		</p>
	</div>
	<div>
		<p>
			ಧ್ಯಾಯಾಮಿ ನಿತ್ಯಮನವದ್ಯ ಪದದ್ವಯಂ ತೇ <br/>
			ಕೈವಲ್ಯದಾಯಿ ಕಮಲಾಮಲ ಕಾಂತಿಕಾಂತಮ್ <br/>
			ಸಾಕ್ಷಾಚ್ಛಿವಾತ್ಮಕಮಮೇಯ ಮಹಾನುಭಾವ<br/>
			ಶ್ರೀ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೧೧ ॥
		</p>
	</div>
	<div>
		<p>
			ಭೋ, ಪೂಜ್ಯಪಾದ ವೃಷಭಾಚಲವಾಸ ವಿಶ್ವ<br/>
			ಸ್ಯಾತ್ಮ ಸ್ವರೂಪ ಸದಸದ್ಗುಣಸಾರಗಮ್ಯ<br/>
			ಅದ್ವೈತ ರಾಜ್ಯ ಪರಿಪಾಲಕ ಸಂಯಮಿಂದ್ರ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೧೨ ॥
		</p>
	</div>
	<div>
		<p>
			ಸತ್ಪಂಡಿತೇಡ್ಯ ಧೃತದಂಡ ಕಮಂಡಲು ಶ್ರೀ <br/>
			ಹಸ್ತಾಬ್ಜದಿವ್ಯ ಪದಪಂಕಜ ಪಾಹಿ ಪಾಹಿ<br/>
			ಭಾವಂ ಪ್ರಭೋಧ್ಯ ಭವಬಂಧ ವಿಮೋಚಕಸ್ಯ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೧೩ ॥
		</p>
	</div>
	<div>
		<p>
			ಬಾಲಂ ವಿಶುದ್ಧ ಪರಮಾತ್ಮರತಿಂ ಸುಧೀರಂ <br/>
			ದೃಷ್ಟ್ವಾ ಕರಾಮಲಕ ಸಾರ್ಥಕ ನಾಮಧೇಯಂ <br/>
			ಕೃತ್ವಾ ಸ್ವಶಿಷ್ಯಮಧಿಕಂ ಮುದಿತೋಸಿತಸ್ಯ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೧೪ ॥
		</p>
	</div>
	<div>
		<p>
			ಸದ್ಬ್ರಹ್ಮಚರ್ಯ ಗುರುಸನ್ನಿಧಿವಾಸಕಾಲೇ<br/>
			ಭಿಕ್ಷಾಟನಾಯ ಗೃಹಿಣೋऽಧಿಕ ಭಕ್ತಿಭಾಜಃ <br/>
			ರಿಕ್ತಸ್ಯ ಗೇಹಮಕರೋಃ ಕಮಲಾನಿವಾಸಂ <br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೧೫ ॥
		</p>
	</div>
	<div>
		<p>
			ತದ್ವೇಶ್ಮಯತ್ಸ್ವ ಯಮುಪೇಯುಷಿ ದೀನಬಂಧೌ<br/>
			ತ್ವಯ್ಯಾದರೇಣ ಗೃಹಿಣೀಕಿಲ ಸಾ ದ್ವಿಜಸ್ಯ<br/>
			ಧಾತ್ರೀಫಲಂ ಕಿಮಪಿ ದತ್ತವತೀಹಿ ತುಭ್ಯಂ <br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೧೬ ॥
		</p>
	</div>
	<div>
		<p>
			ಶ್ರೀ ಪದ್ಮಪಾದ ಮುನಿಸೇವಿತ ಪಾದಪದ್ಮ<br/>
			ಸತ್ತೋಟಕಾಭಿಧ ಸುಶಿಷ್ಯ ಗುಣಾಳಿ ತೃಪ್ತ<br/>
			ಸತ್ಸೇವಕೋತ್ತಮ ಕರಾಮಲಕಾದಿಯುಕ್ತ<br/>
			ಬುದ್ಧಿ ಪ್ರಧಾನ ಬುಧವರ್ಯ ಸುರೇಶ್ವರಾಪ್ತ ॥ ೧೭ ॥
		</p>
	</div>
	<div>
		<p>
			ವ್ಯಾಘ್ರಾಜಿನಸ್ಥ ಗುರುಪುಂಗವ ಶರ್ಮದಾಯಿನ್<br/>
			ತ್ವತ್ಸೇವಯಾ ವಿದಿತ ಶಾಂತಿರಸಾತಿ ಶುದ್ಧಾನ್ <br/>
			ಭಕ್ತಿಪ್ರಭಾವ ಚತುರಾಂಸ್ತವ ಶಿಷ್ಯ ಮುಖ್ಯಾನ್ <br/>
			ಧ್ಯಾಯಾಮಿ ಚೇತಸಿ ಮಮಾತ್ಮವಿಕಾಸಸಿದ್ಧ್ಯೈ ॥ ೧೮ ॥
		</p>
	</div>
	<div>
		<p>
			ಶಂಕಾಕಳಂಕ ಪರಿಹಾರಕ ಕಿಂಕರಾಣಾಂ<br/>
			ಪ್ರಾಗ್ಜೋತಿರಾದಿಸುವಿಸಾರಿ ವಿಭಾವಿಶೇಷ<br/>
			ಪ್ರಾಭಾಕರಾದಿ ಘನಪಂಡಿತ ಸೇವಿತಾಂಘ್ರೇ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೧೯ ॥
		</p>
	</div>
	<div>
		<p>
			ಸಂಸಾರ ಪಂಕಪರಿಶೋಷಣ ತೀಕ್ಷರಶ್ಮೇ <br/>
			ತಾಪತ್ರಯಾಕುಲಜನೌಘ ಸುಖಪ್ರದಾತಃ<br/>
			ಸಾಮ್ರಾಜ್ಯಪಾಲನ ಸುಧನ್ವ ನೃಪಾಲ ಶಾಸ್ತಃ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೨೦ ॥
		</p>
	</div>
	<div>
		<p>
			ಸರ್ವಾಪದುದ್ಧರಣ ಸಾಂದ್ರ ದಯಾರಸಾಬ್ಧೇ<br/>
			ಸಾನ್ನಿಧ್ಯವರ್ತಿ ಹಿತ ಶಿಷ್ಯ ಸಮಾಹಿತಾತ್ಮನ್ <br/>
			ಭಾಷ್ಯಾರ್ಥ ಬೋಧನ ವಿಧಾನ ಕಲಾಪ್ರವೀಣ<br/>
			ತೇ ಸಾರ್ವಭೌಮ ಗುರುಶಂಕರ ಸುಪ್ರಭಾತಮ್ ॥ ೨೧ ॥ 
		</p>
	</div>
	<div>
		<p>
			ತುಂಗಾಂಬು ಶೀಕರ ಕಣೈಶ್ಶಿಶಿರೇ ನೃನಾರೀ<br/>
			ಸಂದೋಹ ರಂಜಿತ ಝಷಪ್ರಕರ ಪ್ರಮೋದೇ<br/>
			ಹಂಸಾವಳೀ ಶುಕಪಿಕಾದಿ ವಿಕೂಜಿತೈಶ್ಚ<br/>
			ರಮ್ಯೇ ಪವಿತ್ರ ಭುವಿಶೃಂಗಗಿತೌ ವಿಶಾಲಮ್ ॥ ೨೨ ॥
		</p>
	</div>
	<div>
		<p>
			ನಿರ್ಮಾಯ ಸುಂದರ ಶಿಲಾಕೃತ ಶಿಲ್ಪಜಾಲೈಃ <br/>
			ಪ್ರಾಸಾದಮದ್ಭುತ ವಿಮಾನ ವಿಶೇಷಮಗ್ರ್ಯಮ್<br/>
			ಸಂಪೂಜ್ಯ ದಿವ್ಯಮಣಿ ಭೂಷಣ ಭೂಷಿತಾಂಗೀಂ <br/>
			ಶ್ರೀ ಶಾರದಾಂ ಪ್ರಮುದಿತಾಮಕರೋಸ್ತ್ವ ಮಂಭಾಮ್ ॥ ೨೩ ॥
		</p>
	</div>
	<div>
		<p>
			ತತ್ರಾದ್ಯಪೀಠ ಗುರುಯೋಗ್ಯ ಪದೇನಿವೇಶ್ಯ<br/>
			ಶ್ರೀಮತ್ಸುರೇಶ್ವರ ಯತೀಶ್ವರ ಮಾತ್ಮತುಲ್ಯಮ್ <br/>
			ಭಾಷ್ಯಾದಿ ವಾರ್ತಿಕ ಮುಖಾನಪಿ ಕಾರಯಿತ್ವಾ<br/>
			ತುಂಗಾಪ್ರಶಸ್ತ ಪುಲಿನೇ ಖಲು ತೇನ ಭಾಸಿ ॥ ೨೪ ॥
		</p>
	</div>
	<div>
		<p>
			ಧ್ಯಾಯಾಮಿ ಸಂಶಯ ವಿದಾರಣ ಧೀ ವಿಶಾಲಂ <br/>
			ತಂ ಸದ್ಗುರುಂ ಶಿವಗುರೋಃ ಪ್ರಿಯ ಪುತ್ರರತ್ನಮ್<br/>
			ಧೀಮಂತಮಾಂತರ ಗುಹಾನಿಲಯಂ ನಿತಾಂತಂ<br/>
			ಶ್ರೀ ಶಂಕರಾರ್ಯ ಗುರುವರ್ಯಮಹಂ ಹಿ ಸಿದ್ಧ್ಯೈ ॥ ೨೫ ॥
		</p>
	</div>
	<div>
		<p>
			ಯೇ ಮಾನವಾಸ್ಸತತ ಮಾಶ್ರಮಿಣ ಸ್ಸಮಸ್ತ <br/>
			ಮೂರ್ತಿ ಪ್ರಕಾಶನ ಗುರುಂ ಪರಮಾರ್ಥ ಬುದ್ಧ್ಯಾ<br/>
			ಧ್ಯಾಯಂತಿತೇ ತತ ಮಹೋದ್ಧತ ದುಃಖವಾರ್ಧಿ<br/>
			ಸಂತಾರಣೇನನಿತರಾಂ ಮುದಿತಾ ಭವಂತಿ ॥ ೨೬ ॥
		</p>
	</div>
	<div>
		<p>
			ರಾಗಾದಿರೋಗ ಪರಿಶೋಷಣ ಭೇಷಜಂ ತಂ <br/>
			ಯೋಗಾದಿ ಭೂಷಣ ವಿವರ್ಧಿತ ದೇಹಕಾಂತಿಮ್ <br/>
			ಶಿಷ್ಯಾಳಿ ಸೇವಿತ ಮನೋಜ್ಞ ಪದಾಂಬುಜಾತಂ <br/>
			ಶ್ರೀ ವೇದ ವಾರಿನಿಧಿ ಪೂರ್ಣ ಶರತ್ಸುಧಾಂಶುಮ್ ॥ ೨೭ ॥ 
		</p>
	</div>
	<div>
		<p>
			ಸೇವೇದ್ಯ ಸಂಸೃತಿ ದವಾನಲ ತಾಪಶಾಂತ್ಯೈ<br/>
			ಶ್ರೀ ಶಂಕರಾರ್ಯ ಇತಿ ಪೂಜಿತನಾಮಧೇಯಮ್ <br/>
			ಅದ್ವೈತ ತತ್ತ್ವ ಮಹಿಮೋನ್ನತಿ ಮೂರ್ತಿಮಂತಂ <br/>
			ವಿಶ್ವೈಕ ಶಾಂತಿ ಸುಖ ದಾನ ವಿಧಾನ ಶೀಲಮ್ ॥ ೨೮ ॥
		</p>
	</div>
	<div>
		<p>
			ಚಂದ್ರಾರ್ಕವಾಯು ಸಲಿಲಾಗ್ನಿ ವಿಯತ್ಸುಧೀಜ್ಯಾ<br/>
			ಮೂರ್ತ್ಯಾ ಸಮಸ್ತ ಜಗತಾಂ ಪರಿಪಾಲಕಂ ತಮ್ <br/>
			ಫಾಲೇ ವಿರಾಜದತಿ ದಿವ್ಯ ಮಹಾ ಪ್ರಕಾರಶಮ್ <br/>
			ಧ್ಯಾಯಾಮಿ ಶ್ರೀ ಶಿವಗುರುಂ ಮಮಬುದ್ಧಿಕೋಶೇ ॥ ೨೯ ॥ 
		</p>
	</div>
	<div>
		<p>
			ಯೋ ಮಂದಧೀರ್ಗಿರಿರಿತಿ ಪ್ರಥಿತೋತಿ ಭಕ್ತ<br/>
			ಶ್ಶಿಷ್ಯಸ್ತ್ವದೀಯ ಕರುಣಾರ್ದ್ರದೃಶೈವ ಸದ್ಯಃ <br/>
			ಸ್ತುತ್ಯಾಕುಶಾಗ್ರಧಿಷಣೋ ಭುವಿತೋಟಕಾಖ್ಯ<br/>
			ವೃತ್ತೈಸ್ಸತೋಟಕ ಇತಿ ಪ್ರಥಿತೋ ಬಭೂವ ॥ ೩೦ ॥
		</p>
	</div>
	<div>
		<p>
			ಭೋ ಶಂಕರಾರ್ಯ, ಮುನಿವರ್ಯ, ಶೃತಿಪ್ರಶಸ್ತ<br/>
			ದೀವ್ಯದ್ಗುಣಾಢ್ಯ ವಿದಿತಾಖಿಲ ಶಾಸ್ತ್ರ ತತ್ವ<br/>
			ಅಜ್ಞಾನ ರಾತ್ರಿ ಮಿಹಿರಾಖಿಲ ಲೋಕಬಂಧೋ<br/>
			ಬ್ರಹ್ಮಾದ್ವಯೈಕ ರಸಪೂರ್ಣ ನಿಗೂಢ ತತ್ವ ॥ ೩೧ ॥
		</p>
	</div>
	<div>
		<p>
			ಸರ್ವಾಂಗ ತಾಪಕ ಭವಾಭಿದ ದೀರ್ಘರೋಗ<br/>
			ಸಂಹಾರಕಾಮೃತ ಮಹೌಷಧಿ ರೂಪನಿತ್ಯಮ್ <br/>
			ಸೇವಾಂ ತ್ವದೀಯ ಪದಪಂಕಜ ಭಕ್ತಿರೂಪಾಂ<br/>
			ಕೃತ್ವಾಥವಂದನ ಶತಾನಿ ಸಮರ್ಪಯಾಮಿ ॥ ೩೨ ॥ 
		</p>
	</div>
	<div>
		<p>
			ಶ್ರೀ ಶಂಕರಾಖಿಲಗುರೋ ತವ ಸುಪ್ರಭಾತ<br/>
			ಮಿತ್ಥಂ ಸುಬೋಧವಚಸಾ ರಚಿತಂ ಮಯಾ ಯತ್ <br/>
			ತ್ವತ್ಪ್ರೇರಣೈವ ತವಮೇ ನ ಗುಣೋಪಿ ದೋಷಃ<br/>
			ತ್ವತ್ಕಾರಿತಂ ಕೃತವತಸ್ತ್ವದನುಗ್ರಹೇಣ ॥ ೩೩ ॥
		</p>
	</div>
	<div>
		<p>
			ಭಕ್ತ್ಯಾಹಿ ಯೇಭುವಿ ಜಗದ್ಗುರು ಸಾರ್ವಭೌಮ<br/>
			ಶ್ರೀ ಸುಪ್ರಭಾತ ವಿನುತಿಂ ಮನುಜಾಃ ಪಠಂತಿ<br/>
			ತೇಯಾಂತಿ ಶಾನ್ತಿ ಸುಖಲಕ್ಷ್ಯ ವಿದೋಖಿಲಾರ್ಥಾನ್ <br/>
			ಮುಕ್ತಿಂಚ ಶಂಕರ ಗುರೋಸ್ಸದನುಗ್ರಹೇಣ ॥ ೩೪ ॥
		</p>
	</div>
	<div>
		<p>
			ಇತಿ ಶ್ರೀ ಶಂಕರಾಚಾರ್ಯ ಸುಪ್ರಭಾತಸ್ಯ ಕೀರ್ತನಾತ್ <br/>
			ಮೋಹಭ್ರಾಂತಿ ವಿಮುಕ್ತಾಸ್ಸ್ಯುಸ್ಸ್ವಯಮೇವ ನ ಸಂಶಯಃ ॥ ೩೫ ॥
		</p>
	</div>
	<div>
		<p>
			ಧ್ಯಾಯಾಮೋ ಭಗವತ್ಪಾದ ಶಂಕರಂ ಕರುಣಾಲಯಮ್<br/>
			ಸುಖ ಶಾಂತಿ ಮನೋಭೀಷ್ಟಸಿದ್ಧಿದಂ ಶುದ್ಧಂ ಬುದ್ಧಿದಮ್ ॥ ೩೬ ॥ 
		</p>
	</div>
</body>
</html>
