<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../style/style.css">
</head>
<body>
	<h2>ಶ್ರೀ ಶೃಂಗೇರೀ ಶಿವಗಂಗ ಶಾರದಾಮ್ಬಾ ಪದ್ಮಾಸನಾದಿ ಫಣಾನ್ತಮೂರ್ತ್ಯನುಸಂಧಾನ ಸ್ತೋತ್ರಮ್</h2>
	<div>
		<p>
		ಹೇಮ್ನಾ ರಾಜಿತಕೋಟಿಯುಕ್ತವರಚೇಲಾಯೊಗ ಪದ್ಮಾಸನಾಮ್ <br />
ವಿದ್ಯುತ್ಕಾನ್ತಿ ವಿಕಾಸಧಿಕ್ಕೃತ ಮಹದ್ವಜ್ರೋತ್ಸವಾಲಂಕೃತಾಮ್<br />
ಬ್ರಹ್ಮಣೀಂ ವರದೇವತಾಂ ಗುಣನಿಧಿಂ ವರ್ಣಾತ್ಮಿಕಾಂ ವಾಕ್ಯದಾಮ್ <br />
ಶೃಂಗೇರೀ ಶಿವಗಂಗಪೀಠನಿಲಯಾಂ ಶ್ರೀಶಾರದಾಮ್ಬಾಂ ಭಜೇ ॥ ೧ ॥
</p>
	</div>
	<div>
		<p>
ಹಸ್ತೇಷ್ವರ್ಪಿತ ಕಂಕಣಾಕಲಯುತಾಂ ಸವ್ಯೇ ಚ ಮಾಲಾಂ ಕರೇ<br />
ವಾಮೇ ಪುಸ್ತಕಧಾರಿಣೀಂ ಪ್ರಮುದಿತಾಂ ಮುದ್ರಾಂ ಶುಕಂ ಚಾಪರೇ<br />
ಅನ್ಯೇನಾಮೃತಪಾತ್ರಧಾರಿತಕರಾಂ ಸಾಕ್ಷಾನ್ಮಹತ್ತ್ವಿಟ್ಕಳಾಮ್<br />
ಶೃಂಗೇರೀ ಶಿವಗಂಗಪೀಠನಿಲಯಾಂ ಶ್ರೀಶಾರದಾಮ್ಬಾಂ ಭಜೇ ॥ ೨ ॥
</p>
	</div>
	<div>
		<p>
ಮಾಲಾಲಂಕೃತವಕ್ಷಸೀಂ ಪ್ರತಿದಿನಂ ಸೌಗನ್ಧಪುಷ್ಪೋಜ್ಜಲಾಮ್<br /> 
ಮಾತೄಣಾಂ ಶಿಶುಪೋಷಣಾತ್ತವಿಷಯೇ ಪ್ರತ್ಯಕ್ಷ ಬೋಧಾಯ ವೈ,<br />
ಸದೄಪಾತ್ತಪಯೋಧರಾಂ ಮುನಿಜನೈಸ್ಸಂಸೇವಮಾನಾಂ ಸದಾ<br />
ಶೃಂಗೇರೀ ಶಿವಗಂಗಪೀಠನಿಲಯಾಂ ಶ್ರೀಶಾರದಾಮ್ಬಾಂ ಭಜೇ ॥ ೩ ॥
</p>
	</div>
	<div>
		<p>
ಕಂಠೇ ಮಂಗಳಸೂತ್ರ ನೀಲಮಣಿಭಿಃ ಕಲ್ಯಾಣಕಾನ್ತ್ಯಾ ಯುತಾಮ್<br />
ವಿದ್ಯುದ್ಭ್ರಾಜಿತ ಪುಷ್ಯರಾಗರಚಿತಂ ಹಾರಂ ಧೃತಾಂ ಪಾಲಿತಾಮ್, <br />
ಭಿಭ್ರಾಣಾಂ ಮಣಿಮಾಲಿಕಾಃ ಪುರಜನೈಃ ಸಂಸೇವಿತಾ ಮಾದ್ಯಗಾಮ್ <br />
ಶೃಂಗೇರೀ ಶಿವಗಂಗಪೀಠನಿಲಯಾಂ ಶ್ರೀಶಾರದಾಮ್ಬಾಂ ಭಜೇ ॥ ೪ ॥
</p>
	</div>
	<div>
		<p>
ಬಿಮ್ಬೋಷ್ಠೀಂ ಸ್ಥಿರದೇವತಾಂ ಪ್ರಥಿತ ಕರ್ಣಾಲಂಕೃತಾಂ ಮಾತರಮ್<br />
ನಾಸಾಭೂಷಣ ಭೂಷಿತಾಂ ಲಲಿತನೇತ್ರೋದ್ಭಾಸಿ ಸಂವಿನ್ಮಯೀಮ್,<br />
ಕಸ್ತೂರ್ಯರ್ಚಿತ ಕೂರ್ಚಕಾಂ ಪ್ರಮಿದಿತಾಂಗೋಧೌಚ ಶ್ರೀಕುಂಕುಮಾಮ್<br />
ಶೃಂಗೇರೀ ಶಿವಗಂಗಪೀಠನಿಲಯಾಂ ಶ್ರೀಶಾರದಾಮ್ಬಾಂ ಭಜೇ ॥ ೫ ॥
</p>
	</div>
	<div>
		<p>
ಶ್ರೀಮದ್ರತ್ನಕಿರೀಟಕುಂಡಲಯುಗಾತ್ ಸ್ಕಂಥಾಧಿರೂಢಾಂಚಿತಾಮ್<br />
ತಚ್ಛೋಭಾವರಗಂಡದರ್ಪಣಯುಗಾತ್ ದಿವ್ಯದ್ಯುತಿಂ ಭಾಸಿಕಾಮ್,<br />
ಸ್ವರ್ಣಾರಾಜಿತ ಶೇಷಭೂಷಮಕುಟೇ ತ್ವಾಚ್ಛಾದನಂ ಕಲ್ಪಿತಾಂ<br />
ಶೃಂಗೇರೀ ಶಿವಗಂಗಪೀಠನಿಲಯಾಂ ಶ್ರೀಶಾರದಾಮ್ಬಾಂ ಭಜೇ ॥ ೬ ॥
</p>
	</div>
	<div>
		<p>
ಅಂಬಾಂ ಭಾವನಭಾಸಿನೀಂ ಬುಧಜನೈಸ್ಸಂಸೇವಿತಾಂ ಸಾತ್ವಿಕಾಮ್<br />
ಅಜ್ಞಾನಾಕುಲ ಬುದ್ಧಿಜಾಡ್ಯಪತಿತಾನ್ ಪ್ರತ್ಯಕ್ಷಸಂಬೋಧಿನೀಮ್,<br />
ವಾಚಾಂ ವೀಚಿಸುಧಾಂ ಕಟಾಕ್ಷಕರುಣಾದೃಷ್ಟ್ಯಾ ಸುಭಕ್ತಾರ್ತಿಹಾಮ್ <br />
ಶೃಂಗೇರೀ ಶಿವಗಂಗಪೀಠನಿಲಯಾಂ ಶ್ರೀಶಾರದಾಮ್ಬಾಂ ಭಜೇ ॥ ೭ ॥ 
</p>
	</div>
	<div>
		<p>
ಶ್ರೀ ಗೌರೀವರರೂಪಿಣೀಂ ಶುಭಮುಖೀ ಸರ್ವೇಶ್ವರೀಂ ಜ್ಞಾನದಾಮ್<br />
ಗಾನಾನನ್ದಪರಾಂ ಸ್ವಭಾವಮಹಿಮಾಪೂರ್ಣಾಂ | ಸದಾನಂದದಾಮ್,<br />
ಧೀರಾಂ ಪ್ರಾಭವಕಾರಿಣೀಂ ಭಗವತೀಮಾರೋಗ್ಯದಾಂ ಭಾಗ್ಯದಾಂ<br />
ಶೃಂಗೇರೀ ಶಿವಗಂಗಪೀಠನಿಲಯಾಂ ಶ್ರೀಶಾರದಾಮ್ಬಾಂ ಭಜೇ ॥ ೮ ॥
</p>
	</div>
	<div>
		<p>
ಸ್ತೋತ್ರಂ ರೂಪಗುಣಾದಿಧಾರಿತಪದಂ ಶ್ರೀಶಾರದಾಮ್ಬಾಪರಮ್<br />
ಯೇ ಧ್ಯಾಯನ್ತಿ ವಿಷುದ್ಧಚಿತ್ತವಶತಃ ಸನ್ತಾನಸಂಪದ್ಧನಮ್,<br />
ತೇಷಾಂ ಜ್ಞಾನಸುಯೋಗಸಾಂದ್ರಸುಗುಣಾ ಶ್ಚಾರೋಗ್ಯಶಾನ್ತ್ಯಾದಯಃ<br />
ಸಂಪ್ರಾಪ್ಯನ್ತಿ ಸದಾ ಪ್ರಭಾವಶುಭದಾ ಶ್ರೀ ಶಾರದಾಮ್ಬಾ ಮುದಃ  ॥ ೯ ॥
</p>
	</div>
</body>
</html>
