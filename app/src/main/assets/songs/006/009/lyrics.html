<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ श्रीदण्डपाणिपञ्चरत्नम् ॥</h2>
	<div>
		<p>
			चण्डपापहरपादसेवनं<br />
			गण्डशोभिवरकुण्डलद्वयम् ।<br />
			दण्डिताखिलसुरारिमण्डलं<br />
			दण्डपाणिमनिशं विभावये ॥ १ ॥
		</p>
	</div>
	<div>
		<p>
			कालकालतनुजं कृपालयं<br />
			बालचन्द्रविलसज्जटाधरम् ।<br />
			चेलधूतशिशुवासरेश्वरं<br />
			दण्डपाणिमनिशं विभावये ॥ २ ॥
		</p>
	</div>
	<div>
		<p>
			तारकेशसदृशाननोज्ज्वलं<br />
			तारकारिमखिलार्थदं जवात् ।<br />
			तारकं निरवधेर्भवाम्बुधे-<br />
			र्दण्डपाणिमनिशं विभावये ॥ ३ ॥
		</p>
	</div>
	<div>
		<p>
			तापहारिनिजपादसंस्तुतिं<br />
			कोपकाममुखवैरिवारकम् ।<br />
			प्रापकं निजपदस्य सत्वरं<br />
			दण्डपाणिमनिशं विभावये ॥ ४ ॥
		</p>
	</div>
	<div>
		<p>
			कामनीयकविनिर्जिताङ्गजं<br />
			रामलक्ष्मणकराम्बुजार्चितम् ।<br />
			कोमलाङ्गमतिसुन्दराकृतिं<br />
			दण्डपाणिमनिशं विभावये ॥ ५ ॥
		</p>
	</div>
</body>
</html>
