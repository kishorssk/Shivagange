<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ श्रीनृसिंहसप्तकम् ॥</h2>
	<div>
		<p>
			अद्वैतवास्तव्यमतेः प्रणमज्जनानां<br />
			सम्पादनाय धृतमानवसिंहरूपम् ।<br />
			प्रह्लादपोषणरतं प्रणतैकवश्यं<br />
			देवं मुदा कमपि नौमि कृपासमुद्रम् ॥ १ ॥
		</p>
	</div>
	<div>
		<p>
			नतजनवचनऋतत्व-<br />
			प्रकाशकालस्य दैघ्र्यमसहिष्णुः ।<br />
			आविर्बभूव तरसा<br />
			यः स्तम्भान्नौमि तं महाविष्णुम् ॥ २ ॥
		</p>
	</div>
	<div>
		<p>
			वक्षो विदारणं य-<br />
			श्चक्रे हार्दं तमो हन्तुम् ।<br />
			शत्रोरपि करुणाब्धिं<br />
			नरहरिवपुषं नमामि तं विष्णुम् ॥ ३ ॥
		</p>
	</div>
	<div>
		<p>
			रिपुहृदयस्थितराजस-<br />
			गुणमेवासृङिमिषेण करजाग्रैः ।<br />
			धत्ते यस्तं वन्दे<br />
			प्रह्लादपूर्वभाग्यनिचयमहम् ॥ ४ ॥
		</p>
	</div>
	<div>
		<p>
			प्रह्लादं प्रणमज्जन-<br />
			पङ्क्तेः कुर्वन्ति दिविषदो ह्यन्ये ।<br />
			प्रह्लादप्रह्लादं<br />
			चित्रं कुरुते नमामि यस्तमहम् ॥ ५ ॥
		</p>
	</div>
	<div>
		<p>
			शरदिन्दुकुन्दधवलं<br />
			करजप्रविदारितासुराधीशम् ।<br />
			चरणाम्बुजरतवाक्यं<br />
			तरसैव ऋतं प्रकुर्वदहमीडे ॥ ६ ॥
		</p>
	</div>
	<div>
		<p>
			मुखेन रौद्रो वपुषा च सौम्यः<br />
			सन्कञ्चनार्थं प्रकटीकरोषि ।<br />
			भयस्य कर्ता भयहृत्त्वमेवे-<br />
			त्याख्याप्रसिद्धिर्यदसंशयाभूत् ॥ ७ ॥
		</p>
	</div>
</body>
</html>
