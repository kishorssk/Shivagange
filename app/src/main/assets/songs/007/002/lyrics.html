<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ श्रीकन्याकुमारीपञ्चरत्नस्तुतिः ॥</h2>
	<div>
		<p>
			कान्तिधूतकनकाखिलगर्वां<br />
			काञ्चनाश्मसमबुद्धिविधात्रीम् ।<br />
			काङ्क्षितार्थलघुदानसमर्थां<br />
			काञ्चनात्र कलये हृदि कन्याम् ॥ १ ॥
		</p>
	</div>
	<div>
		<p>
			मान्यमङ्गजरिपोरपि यत्त-<br />
			च्छून्यदेहमतिमुख्यविकल्पैः ।<br />
			मन्यते जडजनो हृदि कुर्वे<br />
			कन्यकामहमघौघनिवृत्त्यै ॥ २ ॥
		</p>
	</div>
	<div>
		<p>
			वन्यमूलफलरक्षितदेहै-<br />
			र्जन्यसौख्यविमुखैरुपशान्तैः ।<br />
			कन्यकां धरपतेरुपसेव्या-<br />
			मन्यशून्यहृदयः प्रणतोऽस्मि ॥ ३ ॥
		</p>
	</div>
	<div>
		<p>
			कुमारीं रमामुख्यदेवाङ्गनाच्र्यां<br />
			समाधिप्रवीणैः समाराध्यपादाम् ।<br />
			क्षमागर्वमात्म क्षमातोऽपिदूरं<br />
			नयन्तीं शमादीनभीप्सन्नमस्ये ॥ ४ ॥
		</p>
	</div>
	<div>
		<p>
			क्षपानाथचूडां कृपावारिराशिं<br />
			विपापेड्यपादामपारं भवाब्धिम् ।<br />
			स्वपादाब्जनम्रान्द्रुतं तारयन्तीं<br />
			कुमारीं भजे कन्यपूर्वामजस्रम् ॥ ५ ॥
		</p>
	</div>
</body>
</html>
