<!DOCTYPE html>
<html lang="en">
<head>
	<meta charset="utf-8">
	<link rel="stylesheet" href="../../../style/style.css">
</head>
<body>
	<h2>॥ सदाशिवेंद्र पंचरत्न स्तोत्रम् ॥</h2>
	<div>
		<p>
			यत्सन्दर्शनमात्राद्भक्तिर्जाताप्यविद्धकर्णस्य ।<br />
			तत्सन्दर्शनमधुना कृत्वा नूनं कृतार्थोऽस्मि ॥ १ ॥
		</p>
	</div>
	<div>
		<p>
			योऽनिशमात्मन्येव ह्यात्मानं सन्दधद्वीथ्याम् ।<br />
			भस्मच्छन्नानल इव जडाकृतिश्चरति तं नौमि ॥ २ ॥
		</p>
	</div>
	<div>
		<p>
			यस्य विलोकनमात्राच्चेतसि सञ्जायते शीघ्रम् ।<br />
			वैराग्यमचलमखिलेष्वपि विषयेषु प्रणौमि तं यमिनम् ॥ ३ ॥
		</p>
	</div>
	<div>
		<p>
			पुरतो भवतु कृपाब्धिः पुरवैरिनिविष्टमानसः सोऽयम् ।<br />
			परमशिवेन्द्रकराम्बुजसञ्जातो यः सदाशिवेन्द्रो मे ॥ ४ ॥
		</p>
	</div>
	<div>
		<p>
			उन्मत्तवत्सञ्चरतीह शिष्यस्तवेति लोकस्य वचांसि शृण्वन् ।<br />
			खिद्युन्नुवाचास्य गुरुः पुराहो ह्युन्मत्तता मे न हि तादृशीति ॥ ५ ॥
		</p>
	</div>
	<div>
		<p>
			पञ्चकमेतद्भक्त्या श्लोकानां विरचितं लोके ।<br />
			यः पठति सोऽपि लभते करुणां शीघ्रं सदाशिवेन्द्रस्य ॥ ६ ॥
		</p>
	</div>
</body>
</html>
